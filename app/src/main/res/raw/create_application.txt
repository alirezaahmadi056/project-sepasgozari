میتوانم زندگی ام را به دو قسمت تقسیم کنم. پیش از آشنایی با کتاب "معجزه سپاسگزاری" و بعد از آن. روزهایی بود که جز یاس و نا امیدی و افکار نگران کننده چیزی در ذهنم جای نداشت. همیشه رویای تغییر داشتم اما نمی دانستم از کدام راه و چگونه؛ چون هر زمان به  خود می آمدم، خودم را مثل کودکی میدیدم که آرزوهایش را در آغوش گرفته و در میان جمع شلوغی است که از بالای سرش فقط تکرار نگرانی ها، تکرار ناسپاسی ها و تکرار کمبودها را به گوش جانش روانه میکردند. یک روز نرخ دلار و یک روز جنگ و بیماری، یک روز نرخ بیکاری و یک روز تمرکز بر تحریم و کمبود دارو، دخالت و سیاست و ...دوست نداشتم بشنوم و میدانستم هر چقدر اینها را بیشتر ببینم و بشنوم اوضاع و شرایط بهتر نمیشود که هیچ، رویاهایم از آغوشم بر زمین می افتد. <br>
خواستن این تغییرات بزرگترین قدمی است که هر انسانی فارغ از سن و سالش باید بردارد. من این قدم را برداشتم و نقطه عطف زندگی ام شکل گرفت. میدانستم زندگی نباید این گونه باشد. رویاهایم را محقق شده در جریان زندگی ام میخواستم. <br>
 بالاخره به لطف آشنایی با سایت "abasmanesh.com" اساس چگونه شدنش را یافتم. <br>
با کتاب " معجزه سپاسگزاری نوشته راندا برن " آشنا شدم. <br>
فهمیدم تمام مشکل ازآنجایی نشات میگیرد که داشته هایمان را از یاد برده و با تمام قوا به نداشته ها متمرکز شده ایم. و بخاطرش نه تنها تلاشی نمیکنیم که دنبال مقصر در زمین و زمان میگردیم. آموختم راز موفقیت، راز تحقق رویاها، راز واقعی شدن رویاهایم، سپاسگزاری برای هر آنچه دارم یا  حتی هر آنچه امروز ندارم اما میخواهمش است. آموختم که هیچ نعمتی را بدیهی ندانم.  اگر در نظرم بدیهی بود، اگر سپاسگزاری برای آن به نظرم مسخره و خنده دار بود، چند ثانیه ای به نبودنش فکر کنم. آموختم باید مثل انیشتین حتی برای گام  های روزانه ام سپاسگزار باشم. <br>
وقتی شکرگزاری رویه زندگی ام شد, هر لحظه ناآگاهانه با قلبم سپاسگزار پرودگار خود شدم. دقیقا همانقدر که پیش از این ناآگاهانه، ناسپاس و مشرک بودم. <br>
این روال من را از فردی بسیار گمانه زن و بدبین تبدیل به فردی کرد که هر لحظه آگاهانه به سمت خواسته هایش حرکت میکند. قانون مهم کائنات را درک کردم, اینکه داشتن احساس خوب مساوی است با رخ دادن اتفاقات خوب. در واقع سپاسگزار داشته هایم شدم تا با قانون طبیعی خلقت، یعنی قانون جذب، اتفاقات بیشتری برای سپاسگزاری در زندگی ام رخ دهد. <br>
 این روال هر لحظه من شده است. آنقدر حال خوبی دارم، آنقدر ازین سبک تغییر لذت می برم و راضی هستم که حیفم آمد آن را با هر آن کس که خواهان تغییر شرایطش به سمت بهتر شدن است در میان نگذارم. <br>
دوست من, نمیدانم تو که الان این قدم را برداشته ای در کجای مسیر زندگی ات ایستاده ای؟ چه کسی هستی؟ یا ... <br>
 اما این را میدانم که باید برای قدم گذاشتنت در راستای بهبود زندگیت، از طرف خودت، از طرف خالقت و از طرف خودم به تو تبریک بگویم. قدمهایت در این مسیر پرتوان و مبارک. <br>
من باور کردم که زندگی ام در دستان خودم ساخته میشود. که اگر چنین نبود سپاسگزاری را ادامه نمیدادم. من جوابهای بی نظیری گرفتم. من عاشق زندگی کردن برای ارائه بهترین نسخه خودم شدم. و میدانم اگر متعهدانه به تمرینات این دوره شکرگزاری عمل کنی، اگر باور داشته باشی که تو خالق زندگی خود هستی، مانند من این کتاب را که امروز به صورت اپلیکیشن دریافت کردی تا ساده تر و راحت تر و در زمان های متفاوت بتوانی در خلال روزمرگی زندگیت انجامش دهی، رها نخواهی کرد. مانند من  به مرورهای مکرر این تمرینات ادامه خواهی داد. پس به دنیای جدیدت خوش آمدی.<br>
<b>تهیه و تدوین : سمیه نوشادی</b>
